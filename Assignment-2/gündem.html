<html>
<head>
    <link rel="shortcut icon" type="image/png" href="https://artvin.bel.tr/content/style/images/artvin_logo.png"/>
<title>Artvin | Gündem </title>
<meta charset="utf-8" />
 <style>
    body{
        background-image: url(http://i.imgur.com/hctKFff.jpg) ;
        background-repeat: no-repeat;
        background-size: cover;
    }
    
 </style>
</head>
<body>
   <h1> <a  style="color: white"style="color: white" href="artvin.html">Artvin</a></h1>
    <hr color="red">
<table>
    <thead>
        
        <th width="100" ><a style="color: white" href="Valilik.html" target="_self" >VALİLİK</a></th>
    
        <th width="150"><a style="color: white" href="ilçelerimiz.html" target="_self" >İLÇELERİMİZ</a></th>
        <th width="175"><a style="color: white" href="tarihçemiz.html" target="_self" >TARİHÇEMİZ</a></th>
        <th width="175"><a style="color: white" href="hizmetlerimiz.html" target="_self" >HİZMETLERİMİZ</a></th>
        <th width="210"><a style="color: white" href="gündem.html" target="_self" >GÜNDEM</a></th>
        <th width="220"><a style="color: white" href="iletişim.html" target="_self" >İLETİŞİM</a></th>
        <th width="230"><a style="color: white" href="yöresel.html" target="_self" >YÖRESEL YEMEKLER</a></th>
        <th width="240"><a style="color: white" href="gezilecek.html" target="_self" >GEZİLECEK YERLER</a></th>
        <th width="250"><a style="color: white" href="ünlüler.html" target="_self" >ARTVİNDEN ÇIKAN ÜNLÜLER</a></th>
        <th width="260"><a style="color: white" href="hava.html" target="_self" >ARTVİN HAVA DURUMU</a></th>
    </thead>
</table>
<hr color="red">
<h3 style="color: white">Haberler</h3>
<img src="http://www.artvin.gov.tr/kurumlar/artvin.gov.tr/Haber/2022/Eylul/26/haber-_1_.jpeg?mode=resize&width=1200" alt="İş Makinesi" weigth="300" height="400">
<h4 style="color: tomato">Artvin İl Özel İdaresi Makine Parkına 12 Yeni İş Makinesi Kazandırıldı</h4> 
<hr color="red" width="50%" align="left">
<p style="color: white">Valimiz Yılmaz DORUK, Artvin İl Özel İdaresi’nin Makina Parkı’na kazandırılan ‘0 km’ iş makinalarının hizmete alınma törenine katıldı.

    AK Parti Artvin Milletvekili Av. E. Erkan BALTA, İl Özel İdaresi Genel Sekreter V.- Vali Yardımcısı Ömer DERECİ, İl Genel Meclis Başkanı Furkan ÇAKMAK, İl Genel Meclis Üyeleri, kurum amirleri ve STK temsilcilerinin da katıldığı programda konuşma yapan Valimiz DORUK, makinaların alım sürecinde emeği geçenlere şükranlarını sunduğunu belirterek, şunları söyledi; “Bugün İl Özel İdaremizin makina parkını daha da güçlendirmenin gururu ve sevincini hep birlikte yaşıyoruz. Her biri sıfır kilometre olmak kaydıyla Toplamda 6 Greyder, 4 Kepçe ve 2 Bekoloder almış bulunmaktayız. Bugün ilk etapta 6 Greyderimiz teslim edildi ve kalan 6 makinamızı da en kısa sürede teslim alacağız. Bu coğrafyada çalışmak çok zor. Özel idarenin burada hem personel hem de makine ve ekipman olarak güçlü olması bir zaruret. Makine parkı olarak da ciddi oranda araca sahibiz ama gün geçtikçe bu araçlar yoğun çalışmalar nedeniyle ömrünü kısa sürede tamamlıyor. Vatandaşa sunulan hizmetin sağlıklı yürümesi manasında bu araçları yenilemek zaruri oluyor. 100 binin üzerindeki nüfusun köyle sürekli bir bağlantısı var. Köyle şehir arasındaki ulaşımın, iletişimin sağlanması noktasında özel idaremiz önemli bir görev üstleniyor. Bundan dolayı güçlü olmak zorundayız. İlimizi, ülkemizi daha ileriye taşımak için elimizdeki kaynakları en iyi şekilde kullanmalıyız. Bu bilinçle Artvin’imize hizmet etmek için birlik ve beraberlik içinde çalışmaya devam edeceğiz. Yeni makinalarımız Artvin’imize hayırlı olsun.”</p>
<hr color="white">
<img src="http://www.artvin.gov.tr/kurumlar/artvin.gov.tr/duyurular/Gaziler-Gunu/06329e3a_be7c_491b_842a_b0c5008f86e7.jpg" alt="19 Eylül" weigth="300" height="400">
<h4 style="color:tomato">İlimizde, 19 Eylül Gaziler Günü dolayısıyla tören düzenlendi</h4>
<hr color="red" width="50%" align="left">
<p style="color: white">İlimizde, 19 Eylül Gaziler Günü dolayısıyla tören düzenlendi.
 
    Milli İrade meydanında düzenlenen törene, Valimiz Yılmaz DORUK, Gazilerimiz, Şehit Ailelerimiz, Belediye Başkanı Demirhan ELÇİN, Garnizon Komutanı Piyade Albay Mehmet ÖZGÜL, Artvin Şehit Aileleri ve Gaziler Derneği Başkanı Merve Nilda YAVUZDEMİR, daire müdürleri, sivil toplum kuruluşlarının temsilciler ile vatandaşlar katıldı.
    Tören, Artvin Valiliği, Artvin Belediyesi ve İl Garnizon Komutanlığınca Atatürk Anıtı’na çelenklerinin sunulması, saygı duruşu ve ardından İstiklal Marşı'nın okunmasıyla başladı.
    Törende bir konuşma yapan Valimiz Yılmaz DORUK, Kıymetli gazilerimize özel kılınan bir günü idrak etmenin gururunun hep birlikte yaşandığını belirterek şunları söyledi; “Bizim inancımızda ölürsem şehit kalırsam gazi olurum düsturu vardır. Malazgirt’ten İstiklal Harbi’ne, bağımsızlığımıza kast eden her türlü girişim, karşısında bu iradeyi bulmuştur. O yüzden aziz milletimiz, tarih boyunca istiklal ve istikbalinden asla taviz vermemiştir. En zor şartlar altında bile kutsal bildiği tüm değerlerine sahip çıkmıştır. Bu anlayışla hareket eden kahramanlarımız, canından vazgeçmiş vatanından vazgeçmemiştir. Gazilerimiz, kahramanlığın sönmeyen meşalesidir. Her gazimiz, her şehidimiz ortak değerimizdir. Bu mukaddes topraklarda onurlu bir şekilde yaşamamız onların fedakarlıkları sayesindedir. Ecdadımız, tarih boyunca nice kahramanlık destanına imza atmıştır. Bizlere şerefle dolu bir geçmiş emanet bu gazi milletin ferdi olmak hepimiz için gurur kaynağıdır. Bugün aynı inanç ve kararlılıkla onların bu kutsal emanetine sahip çıkıyoruz. Şehitlerimizin ruhlarını asla incitmeyecek, gazilerimizi hiçbir zaman yalnız bırakmayacağız. Birlik ve beraberliğimizi koruyarak büyük ve güçlü Türkiye yolunda emin adımlarla ilerleyeceğiz. Vatanımızın bağımsızlığı için can veren aziz şehitlerimize yüce Allah’tan rahmet diliyorum. Geleceğimiz için bedenlerini ortaya koyan kahraman gazilerimize şükranlarımı sunuyorum. Bu vesileyle cumhuriyetimizin kurucusu Gazi Mustafa Kemal Atatürk’e gazi ve mareşal ünvanı verilişinin yıl dönümünü ve gaziler gününü kutluyor, sizleri bir kez daha saygıyla selamlıyorum.” 
    Tören, Şehitlerimiz için okunan Kur’an-ı Kerim Tilavetinin ardından Artvin Valiliği protokol salonunda Valimiz DORUK tarafından Gazilerimiz ve Şehit Ailelerimiz onuruna verilen ikramın ardından sona erdi.</p>
<hr color="white">
<img src="http://www.artvin.gov.tr/kurumlar/artvin.gov.tr/Haber/2022/30/1.jpeg?mode=resize&width=1200" alt="30 Ağustos" weigth="300" height="400">
<h4 style="color: tomato">İlimizde 30 Ağustos Zafer Bayramı’nın 100. Yıl Dönümü Coşkuyla Kutlandı</h4>
<hr color="red" width="50%" align="left">
<p style="color: white">İlimizde 30 Ağustos Zafer Bayramı’nın 100. yıl dönümü coşkuyla kutlandı.

    Artvin Valiliği önündeki 15 Temmuz Milli İrade Meydanında gerçekleştirilen kutlamalar, Atatürk Anıtı’na çelenk konulması, saygı duruşu ve İstiklal Marşı’nın okunmasıyla başladı.
    
    Daha sonra makamına geçen Valimiz Yılmaz DORUK, Ak Parti Artvin Milletvekili Av. E. Erkan BALTA, Garnizon Komutanı Piyade Albay Mehmet ÖZGÜL ve Artvin Belediye Başkanı Demirhan ELÇİN ile birlikte tebrikatı kabul etti.
    
    Valimiz Yılmaz DORUK ve protokol üyelerinin vatandaşlarımızı selamlamasıyla devam eden programda Cumhurbaşkanımız Sn. Recep Tayyip ERDOĞAN’ın mesajı okundu.
    
    Okunan mesajda: “Bugün, Büyük Zafer’in 100’üncü yıl dönümüne ulaşmanın haklı gururunu yaşıyoruz. Milletimizin, Kuzey Kıbrıs Türk Cumhuriyeti’ndeki kardeşlerimizin ve dünyanın dört bir yanında hayatlarını idame ettiren tüm vatandaşlarımızın 30 Ağustos Zafer Bayramı’nı tebrik ediyorum. Bayram sevincimizi paylaşan tüm dostlarımıza şahsım, ülkem ve milletim adına teşekkür ediyorum. Tarihi şanlı zaferlerle dolu milletimiz, her türlü yokluk ve imkânsızlığa rağmen yürüttüğü kurtuluş mücadelesini, 30 Ağustos 1922’de kesin ve tartışmasız bir zaferle neticelendirmiştir. Büyük Zafer’le birlikte bugün üzerinde özgürce yaşadığımız toprakların ebedi ve ezeli vatanımız olduğu bir kez daha tescil edilmiştir. 30 Ağustos, esaret ve hürriyet arasında bir tercihe zorlandığında Türk Milleti’nin neleri başarabileceğinin, nelerden vazgeçebileceğinin en açık ispatı olmuştur. Milletimiz, düşman boyunduruğu altında bir gün bile kalmaktansa, ölümü öldüren bir cesaretle şehadete yürümüş, istiklal ve istikbaline sahip çıkmıştır. Son olarak 15 Temmuz gecesi yaşananlar, Büyük Taarruza ilham veren sarsılmaz iradenin kalplerde halen canlı olduğunu tekrar göstermiştir. Türkiye, mazisinden aldığı güçle, aydınlık ve müreffeh geleceğini inşa etme yolunda emin adımlarla ilerlemektedir. Tüm insanlığı derinden sarsan koronavirüs salgınını başarıyla yöneten ülkemiz, küresel ekonomik krizi de fırsata çeviren adımlar atmaktadır. Artan üretim kapasitesi, her ay rekorlar kıran ihracatı, savunma sanayiinde hayata geçirdiği projeleri ve bölgesel sorunların çözümünde üstlendiği sorumluluklarla Türkiye, yeni dünya sisteminde hak ettiği yeri almaktadır. Cumhuriyetimizin 100’üncü yaşını kutlayacağımız 2023, inşallah büyük ve güçlü Türkiye’nin inşasını müjdelediğimiz yeni bir milat olacaktır. Bu düşüncelerle Cumhuriyetimizin banisi, Büyük Taarruz ’un Başkomutanı Gazi Mustafa KEMAL’i ve silah arkadaşlarını minnetle yâd ediyorum. Vatanımız uğruna bir gül bahçesine girercesine toprağa düşen aziz şehitlerimize Allah’tan rahmet diliyor, gazilerimizi şükranla anıyorum. Şehitlerimizin ruhu şad, mekânları cennet olsun. 30 Ağustos Zafer Bayramımız kutlu olsun.” ifadelerine yer verildi.
    
    Tören, öğrencilerin şiir okuması ve halkoyunları gösterisinin ardından resmi geçişle son buldu. </p>
    <hr color="white">



</body>
</html>